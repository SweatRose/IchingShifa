# 六爻主客勝負占訣
## 【宋】 麻衣道人《火珠林》

1. 博戲鬥禽，福旺物真；
2. 財為利息，鬼動不贏。
3. 世應見鬼爻皆敗，乃彼我不得地，世旺克應，我勝；應旺克也，彼勝。子孫妻財喜扶世，我勝。子孫旺相喜動。
4. 或問：妻為我物，鬼為彼蟲，如何取用？ 答曰：此言鬥禽蟲也。若轉變之事，則不一同專，要子孫持世旺相，或獨發便贏，若鬼兄財爻動便輸。要知當日，俱以時辰取福德言之。

5. 出兵交戰，鬼賊財糧；
6. 鬼旺彼勝，子旺我強。
7. 以鬼為彼賊，以子為我軍，子孫旺相，必獲全勝，出現宜先，伏藏宜後，內凡鬼父旺相或是獨發，或持世身，大敗之兆。若六爻安靜世旺克應，必勝。
8. 父母、城池、壕寨、雄旗；子孫為兵將軍馬；兄弟為轅門驚恐伏兵；官鬼為敵兵刀劍。
9. 世應空亡，主和；世空我軍弱；應空征兵退；世爻被鬼衝克，我軍不利；兄弟獨發凶。
10. 鬼去爻中，兄弟化出官鬼來合世爻身，主有奸人在軍中，世下伏鬼亦然。
11. 凡變爻衝克子孫，主損名將。衝克財爻，並財持世落空，主糧受困。刑克父母，主戰船城寨有失，指揮號令大不宜。衝克官爻，彼賊必敗。
12. 凡卦中動火刑父母、克父母，必然火燒宮室，火衝克財，主火焚糧草。
13. 又財有倉庫，如近子近我軍，近父近壕塹，近鬼近賊所。
14. 又父母塞位方，如坤宮西南方也。

## 【明】 張世寶《易林補遺》
博戲
1. 呼盧博戲忌兄興，子絕財空賭不亨。
2. 賭錢博奕之事，若兄弟興隆，必被抽籌竅碼，明取暗耗色不順而心不快，財物當輸。若子財不空不絕稍稍而已。一逢空，縱有萬貫囊資，渾如片雪投湯。
3. 世克應爻我已勝，應來傷世被他贏。
4. 世為自己應作他人，倘不傷克，彼我無異。克有數端；旺相能克休囚，休囚不能克旺相。安靜者，受克。發動者，難傷。故經雲：靜休當受克，興旺決難傷。
5. 世克應爻者，我當全勝必滿心積意而返。應傷世像者，我必大敗，盡囊倒盧而歸。若旺世而生休應，若帶財子亦當大勝。不帶財子，稍得數文而已。旺應而生衰世，則彼來隨我，無不吉利。世應比和相生，彼此謙讓勝負無偏。
6. 應空難遇輸錢客，世陷還遭資本傾。
7. 若應值空絕，場中寂寞而無對手。世當衝陷，袖裡空虛惟剩空拳。
8. 鬼靜兄衰財福旺，君回定唱凱歌聲。
9. 或遇官鬼安靜，兄弟衰絕，財爻旺相，子像興隆，乃獲大利，爽心遂意，復游笑樂而歸矣。

征戰
1. 以世應為主，福德為憑。
2. 折殺執俘全憑勇略，觀時制變各用機謀，傳受黃姜之三略六韜，布演孔明之八門九遁，雖識奇門之勝負，還憑易卦之吉凶。
3. 彼我命將出師，各用謀臣參贊，故先賢授韜略之然國師布遁奇之陣，神策異謀決使全勝也。
4. 三略者，黃遁全上略、中略、下略也。姜子牙六韜者，文韜、武韜、龍韜、虎韜、豹韜、犬韜也。八門者，休生傷杜景死驚開是也。九遁者，乃陽數九遁陰數九遁也。運籌於帷幄之中，決勝於千里之外，功成名就則青史班班以貽後世，倘若勇無謀淺量編淺，機關一失，小則陷身失職，大則破國亡家。禍從此始，豈云小可哉?故曰雖識奇門之勝負，還評易卦之吉凶。奇者，三奇，乙丙丁是也。門者，八門已注篇首，坎是休門，艮是生門、震是傷門、巽是杜門、離是景門、坤是死門、兌是驚門、乾是開門，雖曰八門豈為定例，自有超神接氣起例，而惟此門時時改易變化無窮，再與九星配合，以定吉凶。九星者，天心天柱居於金，天衝天輔居於木，天蓬居於水，天英居於火，天芮天禽天任居於土，凡決交征之勝負，須要奇門易卦二者皆精方與此事，乃得萬舉萬全。獨用奇門者，倘然彼此皆知二敵俱從吉門而進，豈得並勝乎?況奇門者，所用接氣超神為主，其中前後難評，倘若差之毫厘?謬之千里，況兵家得失所系匪輕，務宜精細參詳，不可魯莽推測，其中更有太乙統宗，天之數也。奇門遁甲，地之數也。大六壬，神人之數也。二數總歸八卦，諸般不離五行。軍中雖用奇門遁甲並大六壬等數者，曾如易卦與衰動靜生克了然，不但推軍務之一端，而更指萬民之趣避。易卦者，上應天時下通人事，彰往察來，慎損益盈虧之理，開物成務驗休咎存亡之機。衡者必要精詳，庶無差誤也。
5. 鬼煞司權，縱往開休生，不吉。福神當道，雖行傷死杜，無殃。
6. 煙波釣叟歌云：八門若遇開休生，諸事逢之總稱情。凡卜出兵之卦，最嫌官鬼交重，鬼如動者，縱往吉門，決難取勝。若行子孫旺相發動或持世爻，雖踐凶門，亦無所害。
7. 鬼值坤宮卻嫌死戶，子臨兌卦惟利驚門。傷戶云凶，震動將星征反勝，休門曰吉，坎興大殺戰還輸。艮內發青龍生方大利，干中搖白虎開處非宜，離福交重景上行來能喜悅，巽宮發動杜門戰去甚暌違。
8. 將軍兵卒，要知忌入何門，利行何向，須推鬼值何宮，官臨何象，莫入其門。又看子居誰卦，福在誰爻，宜由此戶。且如坤宮鬼動，大忌死門。兌卦子搖，驚門可進，傷門為禍害，震宮有將星福德乃為佳。將星起例，正月午、二月卯、三月子、四月酉、五月又到午，土只此四位，周而複始，休戶作禎祥。坎卦有大煞，鬼爻難獲福。大煞起例云：正犬、二蛇、三月馬、四未、五寅、六卯當、七辰、八亥、九忌鼠、十牛、十一在申方，十一金雞為大煞，國家遇此豈安邦?福帶青龍搖艮丙，如進生門，人獲全功，鬼臨白虎動干中，縱入開門未能取勝。離家子動，宜步景門，巽土官興，杜門莫往。
9. 乙丙丁奇，得無不利。庚辛癸煞，見無不凶。乙者日奇，丙者月奇，丁者星奇，甲變三奇自然吉利。如變庚辛癸象，皆不為祥，要知卦配十干，須看範圍。數丙天祿訣云：壬甲從幹起，乙癸向坤求，丙向艮方取，丁出兌家游，戊自坎中覓，已用離為頭，庚震及辛巽，天祿最為攸。訣內震巽坎離艮兌各屬一千，惟乾坤二象每屬二下，又接陰陽之道，冬至後陽令之時，乾者內甲外壬，坤者內乙外癸。夏至後陰升之節，乾者內壬外甲，坤者內癸外乙。又論也兵冬至後，卜得乾之遁卦，即甲變月奇，又如乾之履卦，即甲變星奇，設若干之否卦，即甲變日奇。如此卦爻得之大勝。又論夏至後，卜得否之歸妹，甲被庚傷，乾之巽卦。甲遭辛克，凡得此等卦爻，人宜出戰者也。
10. 伏吟反吟犯者，急須回避。大煞劫煞動時，切莫交征。
11. 欲識伏吟反吟之法，當明卦按十二地支，亦看範圍數內，地福訣云：子向北方坎、丑寅艮上山、卯起東方震、辰巳巽風間、午見南離火、未申坤地關。酉在兌方，取戌亥屬乾垣。如占交戰最忌伏吟反吟。伏吟者有二：有卦犯伏吟、有爻犯伏吟。卦犯者如乾見乾、坎見坎之類八純卦是也。爻犯者，如寅變寅、辰變辰之類，隨變夬，需變屯卦是也。反吟者亦有二：有卦犯反吟、有爻犯反吟。卦犯者，下巽上干；姤卦之類，或幹變巽、巽變乾皆是也。行兵之際又忌大煞，劫煞交重。大煞起例已注章首。劫煞起例，雲正月逢亥，二月申、三月隨蛇、四月寅、五月循還又到亥，周而複始定其神，煞興天獄煞同，出征者以上反吟。伏吟大煞、劫煞犯一不祥，無犯方美也。
12. 易卦之中，大忌六爻興二鬼。奇門之內，最喜三奇游六儀。
13. 軍中之卦，最嫌官鬼爻興，倘遇二官皆動，禍不可當。縱然一鬼動變鬼爻亦有患害。奇門之法，卻喜三奇，若在六儀之上，其美倍加。六儀者，甲子、甲辰、甲申、甲午是也。又開甲午、甲戌，利見星奇。甲子、甲申，日奇喜遇。甲寅、甲辰、月奇更吉。雖曰三奇游六儀，亦謂三奇得使者也。經云三奇得使誠堪取，六甲遇之非小裱。乙逢犬馬丙鼠猴，六丁壬女騎龍虎。譬如夏至後，乾之泰、遁之艮者是也。此等卦中，丙得子孫臨日月，一應與兵布陣必有禎祥。
14. 卦若興隆，八卦旺衰又不取乾兌金、震巽木、坎水、離火、坤艮土也，自有八節而生八卦，各按其時立春至春分，艮旺震相，春分至立夏，震旺巽相，立夏至夏至，巽旺離相，夏至至立秋，離旺坤相。立秋至秋分，坤旺兌相。秋分至立冬，兌旺幹相。立冬至冬至，乾旺坎相。冬至至立春，坎旺艮相。凡占出戰，以內卦為我，外卦為他。若得內旺外衰，更遇吉神發動，東征西討威鎮華夷。奇門亦有旺衰，亦皆按於八節，立春後生門太旺，春分後傷門當道，只嫌大象少加，反取木能生火，景門用之。立夏後，杜門雖旺亦不為祥，故取火相景門用之得勝。夏至後，正值景門大吉。立秋後，雖今死門不宜前進，當取金相驚門。秋分後，驚門之令進無不亨，水相開門亦吉。立冬後，開門正旺，休作相門，二房俱美。冬至後，休旺生相二門，俱能迪吉。
15. 六爻安靜宜守不宜攻，二卦交重利征不利止。
16. 卦爻安靜更無暗動者、應又不克世爻，只宜堅壁不出。二卦者，內外也。若內動外搖，速宜出戰，停留則長彼之智矣！
17. 內城本寨，外是他營。
18. 內卦與本宮皆為本國，又為我之營寨。他宮與外卦咸作他邦，更作彼之營寨。內卦興，則吾營堅固。外卦弱，則彼寨蕭條。
19. 世為主師之謀，應用賊魁之計。
20. 夫交兵對敵必分彼我，方決輸贏。故以世為主將，應作賊魁。如世旺則主將心忠力勇，若旺動則耀武揚威，勤以廝殺。世若衰微，則聽卑智陋。世若衰動，謀孤勢寡強施為。如應值旺相，彼必強梁善略。應若休囚，則彼懦無能。故經云：一卦中間主宰，莫非憑世應。
21. 安營立寨，推八卦之顯幽。監陣交鋒，闡各爻之生克。
22. 行兵出戰，先要擇地安營。易卦之中，自有九宮八卦也。如乾宮利於西北之地。巽卦利於東南之方，餘皆仿此。各爻者，一卦之間上下六爻，竟不知有變出六爻、有伏出六爻、又有互卦作用之爻。六爻之內，有彼生我、我生彼，有我克彼、彼克我。須詳彼此吉凶，已決輸贏之理。
23. 世克應爻，師勇兵強剿伐。應傷世象，賊多凶熾莫攖鋒。
24. 如世克應爻者，則我決勝。世若旺動而帶福神克應，克鬼者，則席卷長驅、勢如破竹，一戰而奏凱矣！世若旺克而不帶吉神動助，反被日辰動爻克世者，雖能取勝未獲全功。若世衰應旺，彼雖受克，只可禦敵而已。未得奇謀善策大專征伐。若世化子孫應化官鬼者，宜以假途滅敵，又不可複戰邀功，若子孫伏於世下而衝應克應者，必須暗渡陳倉。如應克世者，必定彼贏，暫且按兵守候。應若旺而克世者，其勢決識。應旺而動克世或同旺相鬼煞來克者，彼必合謀而夾戰，機關匡測。應上若加兄弟非常詭譎，加玄武必定偷營，加白虎，猖獗突甚。
25. 殺不克身，值交重無大害。殺如傷世，雖居安靜且休徵。
26. 夫殺者，大煞也，有劫煞、也有亡神、又有小白虎、大白虎，官鬼亦作殺神也。若諸殺或旺或動不克身世者，決無大害，若不旺不動而所克，害於身世者，必然生禍，謹慎提防。若諸殺或旺或動來克身世者，其禍驟來決非小可。若殺並日辰衝克靜世者，名為暗動，必有陰謀竊劫之患，欲察何時來害，須推鬼煞生旺之期。故經云福來而不知，禍來而不覺，正此之謂也。大煞、劫煞，例注在前，亡神殺例云：正月起亥順行十二位是也。小白虎，即庚辛日起白虎是也。大白虎者，正月起申順行十二位是也。
27. 世陷，我軍有難。應空，賊寇罹危。
28. 凡世為主將，惟伏雄強對壘折衡，豈宜空陷於？若值旬空，或臨月破宮，不可妄自爭先，先則有害，犀則有益。單爻屬陽，發為老陽，而主過去之由，又云陽主迅速，故世居陽象，兵貴神速，速行大利，犀則大害。此系大理，故不瑣耳。
29. 父乃旌旗，舒卷當憑乎動靜。財為糧草，盈虛可決於興衰。
30. 營中旌旗以父為用爻，旺相帶表青龍，則繡金華麗。加朱雀則書彩鮮明，旺而又動，則高張大旗導引飄飄。若衰墓而逢白虎，則腐壤敝舊。空而又絕，或少或無縱有必然損破，但得安靜，則世熊咸寧矣！諺云：三軍未發，糧草先行。故卦中之妻財，作車馬之糧草。如財爻旺相，是兵糧豐盛，馬草盈餘。玄武興，謹防偷竊。兄弟興，決然搶奪。若財爻衰墓，糧不多而草不肥。卦內無財，若得子化財爻，必去粼邦借貸。此象若空若絕，糧草或失或無。
31. 子作先鋒，旺則強，而衰則弱。兄為伏寇，現則有，而空則無。
32. 子孫為現之雄兵，是當先鋒之論。若逢旺相，必智勇兩全之將，若帶吉神而能克應者，則冒險衡鋒爭先首捷唾手可成功矣！子孫倘遇衰墓，則柔懦無謀，難充斯任。兄弟乃好佞之神，即為埋伏之賊，若逢衝動，必在埋伏之兵，須防暗害，欲知何時有犯，必推生旺日時為期，若絕若無，則不必慮矣！
33. 父母興隆機關炯炯，妻財發動，兵甲紛紛。
34.子孫為兵之用，父母為子之忌，若父母旺而興，則機關迭出，詭策多端，是為傷兵之兆。若子旺父衰，則將勇兵強可作可為也。官鬼為彼之用，妻財為鬼之助。彼本不興兵，財爻一發，則鬼逞豪強，故士卒縱橫兵戈擾攘，惟要財靜，則官鬼孤立無助，自然太乎矣！
35. 兄象單興，恐有絕糧之患。父爻獨發，豈無傷卒之憂。
36. 兄弟專主奸險之事，若在卦中獨發，旺帶白虎，則彼行凶聲劫。衰監玄武，必被陰謀抽竊若得日辰克制兄弟，雖見行劫決不失脫，乃伏木牛流馬之固耳。父母能克子孫，若在爻間單動，則我兵大忌，又旺帶凶煞，決被刑傷。若休加吉神，則彼勢稍稍亦非小視哉。
37. 福化文書，兵必驕而後悔無及。子之兄弟，將雖弱而大獲全功。
38. 父母為子之大忌，若子變父者，乃是用變忌神，而克伐猶雪獅之向陽，初張威勢，日漸日蘇，大有刑傷噬臍無及矣！兄弟為子之元神，得子化兄者，乃是用化元神而扶助，如猛虎之添翼，越有精神百戰百勝大獲全功矣！
39. 福遇青龍，必出忠良之將。子監白虎，當差猛勇之軍。
40. 若子遇青龍，必赤膽忠心之捷將，又加祿馬貴人，必智勇謀略之士耳。子為兵卒，若臨小白虎，雖然衰弱亦是壯強之卒。若臨大白虎，必是驍勇猛烈之雄兵也。
41. 劫煞乃是凶星，怕臨鬼動。亡神謂之惡曜，忌並官興。
42. 官鬼謂之賊魁，若休衰，可戰易剿。若旺相，必是強梁謀勇之賊。若遇發動，則不可抵擋，豈可再加凶煞並行乎?凶煞者，即劫煞、太煞、亡神也。列注在前。若官鬼發動，勾同諸煞來克身世者，決主彼勢猖獗，我軍大有損傷。
43. 殺陷鬼搖雖凶不振，官空煞動縱亂勿憂。鬼煞並興，兵馬雲屯成大戰。官凶俱絕，干戈頓息慶清平。
44. 征戰爻中，最忌鬼煞二神，若煞神空絕，官鬼縱然發動，難成大害。若官逢空絕，各煞雖是興隆亦無重禍。若鬼煞俱動，則鬼隨煞勢煞趨鬼威，雲屯曦聚大肆鏖戰。或克世衝世者，必被刑戮不輕。若得官煞二神衰而又靜、或空或絕者，方是弓藏胃解太乎這世矣！
45. 鬼煞克身吾兵難敵，交重伐應彼寇易誅。
46. 鬼者，官鬼也。煞者、大煞、劫煞之類也。鬼煞二神若來克世，吾兵大傷。若鬼煞靜而又衰來克旺世者，是旺不受克，料無大害。鬼煞旺相而克衰世者，此為旺能克衰，吾兵大被伐戮。若鬼煞旺動克應者，彼已受制易以剿伐。
47. 細究何爻克應，再查那象傷官。用此奇方妙計，自然剿惡鋤強。鬼空惟取應，應陷可從官。
48. 要識行兵之法，須求克應傷官，應若受傷，彼遭屠戮。鬼如披克，賊必生擒。且如火爻臨應或臨鬼，須求水來制火，用黑旗為號，並臨水戰，自然得勝也，餘皆仿此。鬼若空亡，卻評應象。應如落陷，必看官爻。
49. 子爻旺鬼爻休，鬼雖克我我無憂。應爻強世爻弱，世縱傷他他難伐。世遇生扶子象旺，則將勇兵驍。應遭克破鬼爻空，則賊衰寇退。
50. 子能制鬼，若子孫旺官鬼休，則彼先已被制，豈能克世乎?譬諸劇盜正欲劫人已被官捕搜擒，何暇行劫，我何憂哉?如應爻旺世爻衰然雖克應，奈彼猖獗難以取勝，旺不受克，正此之謂也。若日辰月將生世合世，旺子又來扶助，則我兵精糧足機深勢大決勝千里。若應衰受克受衝官鬼又落空亡，彼必喪膽倒戈拔寨而逃遁矣！
51. 金為兵甲，值官興旺防戰鬥。土作城池，臨鬼發遁動干戈。
52. 夫兵戈鎧甲，皆用金以造，若臨官鬼、或旺、或動，彼必堅甲利刃異。謀奇策出其不意墟然衝突，勿為小觀。夫土者，旺於四季，列分四隅，又作城垣台堡，若鬼帶土發則干戈擾擾，彌山漫野無地無之。
53. 密密刀槍為金宮之空動，飄飄旗幟，因火父之旺衝。
54. 刀劍本屬金，又屬官鬼，若值空亡又逢發動，是必振揚也，故經云金。空則鳴，必是刀槍光耀日，金鼓振轟雷，密密重重營衡寨乃提防有備耳。旌旗，父母為之用爻，又屬離火，若值旺相更遇日衝，故日1 	火發則焰，乃是黃幡懸豹尾彩幟書麒麟飄飄搖搖道軍引陳號令嚴明，軍機整肅耳。
55. 水乃江河，木為舟楫，二爻皆旺，水戰偏宜，雨像並傷，乘航欠利。
56. 水為江海源流，木作舟船之本，水戰各有所用，若水旺則盈，水絕則竭。木隆則船大，木衰則舟楫，木絕則無舟。二爻旺而又發，萬事齊備利用操舟。若二爻衰而又絕，凡物無成難以覓渡矣！
57. 火多營寨，土是城垣，此象興隆，最宜陸戰。其爻空絕，不利出征。
58. 營壘以火為用，城台賴土生成，火空營險，土空成陷，二爻若值旺相動衝，可使西域沙漠之勝、雨象若遇衰休空絕、必有華容小道之危。
59. 火鬼傷身，須防劫寨。土官克世，恐墮陷坑。
60. 官鬼帶火克世者，須慎火攻而劫寨。鬼殺以土傷世者，恐防墮塹之危磯。
61. 火動則利遷營寨，父空則宜改旌旗。
62. 軍營以火為用，火若發動，動則變化，故營寨必利遷移為吉，若被刑衝、或加玄武、或加兄弟，必遭侵劫，急宜遷改。旌旗以父為用。若值旬空月破必然損傷，急須改換。
63. 土官動克世爻，他興炮石。火鬼發傷身象，彼用火攻
64. 官鬼興隆帶土來克世者，須防彼制擂木炮石來攻。若鬼動加火同來克世者，他必舉火燒屯，旺則太甚，衰則稍可。
65. 鬼藏世下克世爻，切慮自兵謀主。子伏身中合應象，謹離我將降夷。
66. 世下之伏鬼而克世者，則家兵殺主。若世旺鬼衰，奸心已蓄無隙可乘，世衰鬼旺，則逆節潛謀，乘虛而入，故張飛受範疆之刺。若世下之伏子而合應者，則軍心已離，各懷去意。如世衰應旺，則他國強梁我軍卑弱，故匈奴迫李陵之降。若日辰生子又加雀虎臨之，必被陰譖陽唆，背羲從仇耳。
67. 內外鬼興傷世，禍由內應外通。前後子旺生身，利在前攻後擊。
68. 內官乃己之人，外鬼為彼之兵。若逢發動，而克世者，禍從己人糾合他人，是為內應外合殘害。若世旺鬼衰，雖然發動難以傷克。若世變子或鬼變子，乃鬼受制，則謀無決裂，是無夭害，經云有人制鬼，鬼動何妨。本卦子孫之卦子孫旺而生世者，先攻後取順意行軍皆獲全功。若內官旺相外鬼興隆，則彼此相抗，難以勝斷也。
69. 鬼架長生帝旺，寇興世亂之時。官居墓庫空亡，國泰民安之象。內外無鬼，盜兵不來。世應俱空，戰征已絕。
70. 如戰征之事，以世為主將，子作兵卒。以應為彼，官鬼為賊，如官鬼值長生帝旺之鄉，則盜寇縱橫，酉夷肆虐，若卦中內外無官、或逢墓絕、世應皆空，則干戈眼偃息，國泰民安矣！
71. 勝敗我先知，匪伊測度。吉凶神已告，據理推詳。

## 【明】 姚際隆《卜筮全書》
1. 醫不執方，兵不執法，堪推大將之才能。謀事在人，成事在天，當究先師之妙論。觀世應之旺衰，以決兩家之勝負，將福官之強弱，以分彼我之軍師。

2. 世為我，應為彼，世旺剋應則勝，應旺剋世則負。【子孫】為我之將軍，【官鬼】為彼之敵帥。

3. 【父母】興隆，立望旌旗之蔽野，金爻空動，側聽金鼓之喧天。

4. 【父母】為旌旗，旺動主兵起；金空動，則聞金鼓聲，金空則響故也。

5. 財為糧草之本根，兄乃伏兵之形勢。

6. 財為糧草，旺多衰少，空為無糧。兄為伏兵，又為奪糧之神，不宜旺動。

7. 木興扶世濟川，宜駕乎輕舟；火旺生身立寨，必安於勝地。

8. 木為舟楫，若動來生扶世身，或水爻，與【子孫】動宜乘舟決戰，以取勝。火為營寨，若旺動生扶世身結寨，必得形勝之地也。

9. 【父母】興持，主帥無寬仁之德，【子孫】得地，將軍有決勝之才。

10. 【父母】持世動，乃主帥不恤士卒，上下離心。若帶【兄弟】凶神，須防自變。【子孫】持世，身旺動，將軍必決勝千里外。以上數節出天玄賦不細解。

11. 水爻剋子，【子孫】強，韓信背水陣，而陳餘被斬。

12. 卦中水爻動，及世持水爻或動，出水爻剋傷【子孫】，若【子孫】旺相得日辰月建生扶，或【子孫】旺動，則可效韓信背水陣，死中求生，而反勝也。

13. 陰象持兄兄剋應，李愬雪夜走，而元濟遭擒。

14. 兄為伏兵，如在內象旺動剋應，乃我伏兵；剋世是他伏兵。若兄在陽象，宜日間伏兄；在陰象，宜夜間伏。如唐憲宗朝李愬雪，夜銜枚而走，直擣蔡城以擒吳元濟也。

15. 世持子而被傷，可效周亞夫堅壁不戰。

16. 世持【子孫】，將必才能可以剋敵。若父動剋宜且固守，以避其鋒不利速戰。如漢景帝時，七國反帝，使周亞夫屯細柳以攻之，中夜軍驚擾亂至帳下，亞夫堅臥不起，深溝高壘數日，乃定遂破七國之兵。

17. 應臨官而遭剋，當如司馬懿固壘休兵。

18. 應持官旺相，彼將才能，我難與敵。雖卦有【子孫】發動，終不能大勝。如三國時司馬懿，自料才能不如孔明，甘受巾幗之辱，堅壘不戰尚矣。

19. 世持衰福得生扶，王翦以六十萬眾而勝楚。

20. 世身雖持，【子孫】衰弱亦難勝敵。若得月建日辰生扶，可效始皇時，王翦以六十萬眾卒，成勝楚之功。

21. 卦有眾官臨旺子，謝元以八千精兵而破秦。

22. 卦有【官鬼】，【父母】雖多而安靜休囚，【子孫】雖少而當權旺動，此乃寡勝眾之象。如晉謝元劉牢之，以八千兵渡江破秦王、苻堅九十萬眾也。

23. 兩子合世扶身，李郭同心而興唐室。

24. 【子孫】為將，世為國君。若卦中有兩子旺動，生扶世身，主國有二將合謀，勝敵之兆。如唐李光弼、郭子儀二人，同心以忠義自勵，終能靖亂復興唐室。

25. 二福刑衝化絕，鍾鄧互隙而喪身家。

26. 若有二子爻，生旺變動，相衝相刑，兩化入死墓絕空，雖勝敵將，必爭權專寵，相殘害之兆。如晉鍾會、鄧艾領兵平蜀，蜀平而嫌隙互生，乃至自相屠戮，身家俱喪。

27. 子化死爻，曹操喪師於赤壁。

28. 【子孫】為我軍卒，若動入死墓空絕，應又剋世或鬼父動傷身世，必致三軍喪命，損兵折將之兆。如曹操誇水軍八十萬，眾乘勢襲吳，而為周瑜、黃蓋火攻所敗。

29. 世逢絕地，項羽自刎於烏江。

30. 世乃一國之君，三軍之帥，最宜旺相，剋應為吉。若被應爻刑衝剋害，而世又休囚，及動入死墓空絕，主將必然不利。如項羽百戰百勝，而一朝兵散，羞見江東父老，自刎烏江也。

31. 水鬼剋身，秦苻堅有淝水之敗。

32. 水鬼旺動，傷剋身世，敵兵必得舟楫渡江之利。如秦苻堅以投鞭斷流之眾，而竟敗於謝元八千渡江之兵也。

33. 火官持世，漢高祖遇平城之圍。

34. 火爻帶鬼，賊寨必近。若火鬼持世，須防困圍，若得【子孫】旺動，雖被圍得勝。如田單之下齊城，若子衰官旺，必致困圍。如漢高祖被匈奴圍於平城，七日乃解。

35. 應官剋世卦無財，張睢陽食盡而斃。

36. 應持鬼剋世卦，又無財，乃是食盡死亡之象。如張巡被圍睢陽城也。

37. 世鬼興隆生合應，呂文煥無援而降。

38.旺鬼持世，乃困圍之象卦，又無財，【子孫】又弱，世又生合應爻，乃兵少食盡降敵之兆。宋呂文煥守襄陽元兵圍之甚，久賈似道隱蔽不援，城中食盡遂降。

39. 外宮子動化絕爻，李陵所以降虜。

40. 子在外宮動，而被應剋世，是我軍遠征，初雖見勝，終必有敗，又化絕爻不免降虜。如漢武時，李陵往事也。

41. 內卦福興生合應，樂毅所以背燕。

42. 內卦【子孫】動，而反生合應爻，傷剋身世，是我將、卒有背主降敵之兆。如燕將樂毅，背燕投趙是也。

43. 鬼雖衰而遇生扶，勿追窮寇。

44. 官爻雖衰，若遇動爻，日辰生扶拱合，是敵兵雖少，必有救援。

45. 子雖旺而遭剋制，毋急興師。

46. 【子孫】雖旺，若被【父母】日辰動爻剋害，彼必有計，不可急攻，攻之必被摧折，雖不大敗亦損軍威，宜緩圖之。

47. 鬼爻暗動傷身，吳王被專諸之刺。

48. 官爻雖靜，而被日辰衝動，旺相剋害身世，必若吳王被專諸之刺。若鬼暗動而被世剋，或子動來救，則如荊軻刺秦王，不中而反自被誅也。

49. 子化官爻剋世，張飛遭范張之誅。

50. 【子孫】化官，生合應而剋害身世，乃是我兵卒謀殺主帥，而欲降敵之象。如後漢張飛素不恤士卒，一日被范彊、張達梟首帳下，順流而投孫權也。

51. 要識用兵之利器，五行卦象併推詳。

52. 土為砲石，金為刀箭，水木為舟，火為營寨；又乾兌為刀，震巽為弓、馬火鎗，坤為野戰類。若此象有剋應之神，宜用此器，以剋敵應爻，官父在此象剋世，宜反防敵人用此器也。仁智勇器之將，豈越於此；攻守克敵，用兵當審於時。

## 【清】 程良玉《易冒》
1. 國事之大，莫大於用兵，古聖王慎之，蓋盡人力以應天功，亦嘗謀於蓍而作外也。出師之要，先分彼我，形成主客，專以世應為憑。統論安攘，則以福鬼而斷，世為我，應為敵，喜世強而制應；福為兵，鬼為寇，宜於旺而克官，廟算勝負於是見矣。

2. 兵占先觀世應，世剋應則勝，應剋世則負，世應比和則勝歲等；世生應者我怯，應生世者彼讓。復考子孫為我兵，旺相發動則勇往，休囚空破則不摒（？；鬼為彼賊，旺相強梁，休囚披靡。如世壞，雖克應動子孫，亦曵甲而歸；若應壞，雖克世動官鬼，亦奪旗而返。）

3. 如問立營下寨，安危憑鬼，而內外毋墓絕反伏空破，犯則麾幕不安；兩象毋衝擊，犯則將士離心，不可次舍。

4. 筮兵次舍，最忌鬼搖，恐為敵人劫掠。最惡內卦犯疾，及六衝，上下乖離。

5. 問城攻守，兵行水陸，戰利遲速，及遣將用計，意在必勝，皆以世應占之。若朝廷拜將，及擇人用間者，乃三軍之大任，必仁勇達變，當以賓應辨也。

6. 六占皆論勝負，惟忌世壞及應剋世，而隨官入墓、助鬼傷身，主有覆軍之敗。惟用間不同，類於囑托，應爻空破散絕，機謀泄漏；應爻剋衝世位，乃反奸之徒。君蓍任將，亦如用間之法。蓋古之用兵，莫大於求將，莫難於用間，或內結骨肉，或誼兼師友，故用賓應也。

7. 問守問戰，當以勝負分彼我；問款問降，當以忠奸察應爻。時日利戰，得時而我利，防守無虞，鬼動而來侵。應克世為蠶食也。

8. 得應壞世剋應，則成百戰百勝之功，世壞應克世，則忍三戰三怯之恥。敵降於己，己款於敵，皆察應爻真偽，忌應剋世。若卜日時之占，如用兵於秋時，則利金爻持世，出師於亥日，則利火爻屬應也。

9. 防刺鬼為刺客也，惡其動；行剌應為所剌也，好其疾。

10. 若隨墓助傷，防剌大凶，鬼動鬼克世亦凶，惟空破為吉。行剌應壞敵人數盡，可以得志，或世壞隨墓助傷，敵人雖滅，我亦隨亡，或鬼興而世旺，敵雖剌我，我數未終也。吉內藏凶，凶中有吉，辨之。

11. 用應如用間，用火如用計，鬼動則謀敗焉。因糧於敵，截餉於途，財旺則計得焉。

12. 內應可任，法如用間，但不可鬼動，則功未成而先敗；用火法如用計，務在勝負，然水火為民害之大者，亦忌鬼動，或謀泄流禍。

13. 蓋或寇有地而用應，寇無地而用鬼。是以兩軍對迎，法世應之克生，四野剿除，度鬼福之強弱也。

14. 若據城郭，成兩軍之勢，則考世應生克虛實以為勝負。如流寇無定，必四向剿滅之，則論福鬼強弱。

15. 飛檄求援，應疾則為不援，克世則為不軌。上書求濟，六衝五疑，君象衝克世爻，則不允濟。同仇相援，則如用師也。

16. 應空破散，則無周急之情；應克世爻，非惟不援，尚有他奸也。五爻空破散絕，謂之五疑，蓋五爻為君，剋衝世爻，恐逆耳不允。彼困我救，斷如用師。

17. 筮城慮破，鬼動鬼克則危。筮敵來期，應克應動則速。筮軍被困，世墓世傷則凶也。

18. 若患破城，不拘父母，反專官鬼，發動克世則危。

19. 故兵法不一，象理非二，凡主帥空而中軍折，賊首空而敵人逃。生我之動爻，喜有援兵，克我之動爻，惡其助敵。猶有彼雖敗而不能勝彼，謂其有生也，己雖傷而不能害己，謂我有扶也。全盛而衰，將靡而起，進退反復，存乎神爾。

20. 主帥謂世，賊首謂應，全盛而衰，謂動衝，將靡而起，謂絕生。

21. 惟鬼不可得時勢，恐其害成，不可遇長生，恐其難滅，不可臨胎養，恐其方興，不可暗動，兼伏鬼克世，恐其謀剌，不可上下克世，恐其內應外通。

22. 上下鬼克世，即內外鬼也。

23. 欲視賊人之布何策，用何兵，進何道，我將何以應之，何以克之，何以取之，俱驗五行八卦消息而已。故鬼動內而防間謀，鬼發外而慮野戰，鬼動乾宮，伏兵於廟，官興巽卦，匿從於林，坤鬼是戒納降，震鬼非當卻叛，艮忌岡陵之困，離憂市井之攻，兌毋信其說口，坎毋聽其誘語也。

24. 此言八卦取象，蓋鬼之所現，即敵之所謀，坤順鬼動，其降非真，震振鬼搖，卻叛必變，兌為口、為悅，則說言必詐，坎為耳、為陷，則卑辭必謀也。其餘類推。

25. 火鬼動，非劫寨而謀於縱火，水鬼動，非水淹而計於囊沙；金為流矢之凶，木為膠舟之詐，款為平原之戰；起於離而南來，發於坎而北犯；艮坤敵出於山阜，震巽寇自於豐木；乾以老弱騙吾軍士之心，兌以子女惑吾兵卒之志也。

26. 復言八卦及五行取義，或云木有生兵，土有坑陷。夫敵進退布策，惟深心測度官鬼情形，取象取義，可得之矣。

27. 子孫動水，則利於水戰，福神動火，則利於火攻，土以炮石勝，金以弓矢勝，木以舟車勝也。子動坤宮，屯兵相助，福興震卦，壯士來歸，乾為丈人之良謀，艮為少年之秘計，坎當外示其弱，離當內示其虛，兌當餙以卑詞，巽當勇於趨進，皆發子孫，而取勝也。

28. 兵占福臨皆吉，或屬五行，或現何宮，各以象推。

29. 然父母為彼我之機關，妻財為彼我之兵甲，弟兄為彼我之埋伏，鬼為賊眾，子為將士，考生克衰旺以分美惡也。

30. 兵占六親之分如此，父母為計策，亦為軍師。

31. 是以鬼臨吉神，縱吉而不吉，福居凶煞，縱凶而不凶。且有子化官者叛，官化子者降，飛伏官而隨減隨起，內外子而屢戰屢捷。陽為正兵，陰為奇兵，子孫官鬼以別其利也。合則結，衝則絕，靜應守，動應攻。常問決策在人，成謀在天。蓋筮蓍之從，鬼神之情，喜直而惡曲，輔仁而伐暴，占者鑒之。


## 【清】 曹九錫《易隱》
征戰占
- 游南子曰，兵凶戰危，古 人慎之，謂其關人命之生死，系宗稷之安危也。故觀八卦，以知方向。觀世應以知彼己，觀六親以知師徒，觀五行以知器具，觀日辰，以知我兵之淑慝。蓋繩繩乎其慎之也。
1. 方向 
- 內卦為我寨，外卦為彼營也。內卦，旺相者，吉也，胎沒次之，死囚伏廢者，凶也。立春後艮旺震相巽胎離沒坤死兌囚乾休坎廢也。春分後震旺巽相離胎坤沒兌死乾囚坎休艮廢也。立夏後巽旺離相坤胎兌沒乾死坎囚艮休震廢也。夏至後離旺坤相兌胎乾沒坎死艮囚震休巽廢也。立秋後坤旺兌相乾 胎坎沒艮死震囚巽休離廢也。秋分後兌旺乾相坎胎艮沒震死巽囚離休坤廢也。立冬後乾旺坎相艮胎震沒巽死離囚坤休兌廢也。冬至後坎旺艮相震胎巽沒離死坤囚兌休乾廢也。又青龍財福旺動之宮可居也。白虎足鬼飛廉大殺凶神劫殺旺動之宮，不可居也。日辰與動爻刑害克破，及旬空月破與動化死墓絕胎之宮，不可居。世爻死墓絕胎之宮，不可居也。又凡出戰者，內旺外衰者，可戰。內衰 外旺者，宜守。內克外者，可戰。外克內者，宜守也。內宮之方，可戰可攻。世爻生旺之方，可遁可避也。又應爻鬼爻生旺之方，宜避其銳。敗死絕之方宜擊其懈。墓胎之方，宜防其伏也。
2. 彼己
- 世為我帥，應為彼將也。世空，則取子為用，應空則取鬼為用也。世旺應衰者，我強彼弱，宜攻也。世衰 應旺者，我弱彼強，宜守也。世克應者，可戰。應克世者，宜守，且宜防賊來也。世陽而動者，宜出師。世陰而靜者，宜堅壁也。世空，我有難。應空，彼必傷。世應俱空，兩將休兵也。世入墓胎者，宜退也。世應皆旺，或相生合比和者，必不交鋒，戰亦勝負難決也。世應持金火鬼旺動者，兩敗俱傷也。世持虎福旺相者，決勝千里也。加日辰生扶者，百戰百勝也。世臨龍福，加將星動者，良將也。臨虎福者，猛將也。臨勾福者，密遣擒賊也。臨雀福者，號令嚴明也。臨蛇福者，變幻不測也。臨武福者，善用囊沙背水之術，或巧於偷營劫寨也。世加往亡歸忌，受死大敗四廢月厭飛廉大殺亡神劫殺動者，宜堅壁不出，出則必敗也。鬼克世者彼勝。鬼克應者，他欲退也。鬼持世者，防圍困也。鬼暗動，加大殺劫殺刑 刃克世者，防刺客也。若遇福動，刺 客必擒也。日辰衝克世爻伏鬼，刑害飛神者，防下人謀我也。無子動來救，鬼生旺日必見禍也。世衰而鬼殺旺動者，軍機洩露也。內外兩鬼動克世者，防內應外合也，世被日辰動爻刑害克衝者，防奇兵衝突也。世化空死墓絕胎者，將不遁即死也。世應皆旺者，看日辰生合刑害克破何爻，以決勝負也。
3. 六親
- 父為軍師，為旌旗。財為糧草，子為先鋒，兄為埋伏，鬼為敵人也。父下伏子，眾將懾服，擒縱如意也。父下伏財，備器足餉，智無遺算，但左右防伏戎也。父下伏兄，貪財好色，狎侮私人也。父下伏鬼，智短計拙，動見疏虞也。父臨衰墓，軍師老髦也。父臨生旺，軍師少壯也。父臨胎養不威重也。父臨刑害，不恤眾也。父旺外動，彼興兵也。父旺內動，我出師也。父帶虎殺外動，戰失利也。父外動克世，他來侵也。父外動克應，他自退也。世持父動者，將不惜士也。加大殺劫殺動，不惜士而防兵變也。又父旺相，則旗幟新。帶龍雀，則畫彩鮮麗也。父衰墓則舊，加勾蛇虎武，則敝垢無色也。卦無父，或父空絕者，乃幟不備也。父被刑害克破者，宜改旗幟也。父靜財動者，功成拔幟也。內財動克外父者，我奪彼幟也。外財動克內父者，彼奪我幟也。又財旺相，糧草豐足也。財衰 敗，糧草無餘也。財墓胎，糧草不發也。財空絕，或卦無財者，糧草缺絕也。子化財者，呼庚鄰國也。財加武動者，下人偷竊也。內兄動克財者，督餉侵漁也。外兄動克財者，敵人劫掠也。子旺相，先鋒謀勇也。子衰墓，懦弱無能也。子空絕，先鋒有難也。子化敗死墓絕胎，必敗續也。子帶大殺動克應爻者，先鋒無突取勝也。子旺受刑害克衝者，勿輕出也。子衰而得日辰動爻生合者，用多取勝也。子旺而動克眾官者，用少取勝也。子化兄者，將弱而功成也。子化父者，兵驕而致敗也。世下伏子合應者，先鋒降敵也。加日辰生子者，必被人唆贊而降仇也。兄旺動，有埋伏也。若來衝世衝子者，防劫營也。兄如暗動來衝者，防奸細也。欲知何日來犯，則在兄爻，生旺日時也。鬼衰靜，敵膽怯。鬼旺動，敵勢盛也。更加財動助之者，則詭計多端，變詐百出也。鬼空者，敵必滅。內外無鬼，與鬼墓絕胎者，敵必遁去也。鬼衰得扶，勿窮追也。鬼帶亡神劫殺在內卦動者，防奸細也。如得世爻旺動傷克鬼，奸細必擒也。世鬼動，而生合應者，以無援而降也。卦無財，而應克世者，以食盡而斃也。
4. 五行
- 木為舟楫，火為營寨，土為炮石，金為刀刃，水為水泉也。木旺動，利舟師也。木旺，舟大。木衰，舟小。木空絕，無舟也。又青龍為船柁，為左也。白虎為檣帆錨鏈，為右也。勾陳為平基跳板，為中倉也。騰蛇為索纜也。朱雀為煙灶，為船頭也。玄武為撓頭擋浪，為後稍也。旺相新，休囚舊，空則無，衝則破漏，受刑害克，及木持動鬼，與木下伏鬼者，必損傷也。伏土鬼者，舟湊淺也。伏火鬼者，舟燥裂也。伏金鬼者，釘眼處損也。又木帶鬼者，賊船也。火動生合世者，立營得地利也。火動衝克刑害世者，立營失地利也。火鬼持世動者，被賊圍也。火鬼貼世者，賊寨相近也。火旺，營大。火衰，營小。火空，營危險。火絕，無出路也。火動，利遷營。火鬼傷世，防劫營也。加龍，賊左來。加虎，賊右來。雀前來，武後來，勾蛇，四隅來也。陽土鬼旺動，帶大殺來刑害克衝世者，防炮石也。陰土鬼旺動，帶陰殺來衝刑克害世者，防陷井也。世爻子爻臨陽土，傷應傷鬼者，利用炮石也。臨陰土，傷應與鬼者，利用機井也。當於應爻鬼爻死墓絕胎之右設伏也。金旺，兵甲新。加龍雀虎者，光明耀日也。金衰，兵甲舊。加勾蛇武者，鈍敝無色也。金胎墓，弓橐戈戢也。金動，將戰鬥也。金動帶刑刃，戰必傷人也。金空動，征鼓齊鳴，兵刃既接也。水旺則盈，衰 絕則竭也。申爻旺動者，有水。以八卦定其何方，初爻旺動者，有井。以十二支神定其何方也申爻水源，初爻為井。初爻庚子水，屋下有井。甲子水，門前有井也。初木動樹下有井。初值土水濁。初值火，井幹。初土空，有一池也。水鬼旺動克世者，敵將灌水也。水子旺動克應者，我可囊沙也，或用背水陣也。陰水兄旺動克應者，渡冰踏雪，夜晦擒賊也。
5. 日辰
- 日辰為我兵也，日辰生合世爻子爻者，士卒用命也。衝克世爻子爻者，兵驕難制也。世爻子爻克日辰者，上不惜下也。加龍德喜神動者，將帥御下嚴肅也。日辰克應克鬼者，我兵勝也。應爻鬼爻，克日辰者，敵兵強也。日加龍動生世者，在內卦，則兵守紀律。在外卦，則作止聽令也。日加雀喜動者，善間諜也。加日雀鬼動逢空者，在內則造言興謗。在外，則探聽無實也。日加勾土鬼動者，在內，則阻令不遵。在外則退縮不進也。日加蛇鬼動者，在內，則詭譎多端。在外，則興妖惑眾也。日加虎鬼動者，在內，則偏強難馴。在外，則輕敵僨事也。日加武鬼動者，在內，則矚垣竊聽。在外，則攫功利己也。日加武鬼，帶天賊天盜劫殺旺動克世者，內則竊符盜印，外則掠婦劫財也。
