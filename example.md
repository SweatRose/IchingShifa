### 耶律氏斷例
丙辰年丙子月甲子旬丁卯日，占墳塋，得睽之歸妹。
| 伏神  | 本卦 艮宮：火澤睽   | 之卦 兌宮：雷澤歸妹（歸魂）卦    |
| ---------| ----------------- | --------------------------------- |
|   | ▅▅▅▅▅　父母己巳火　　○→ | ▅▅　▅▅　兄弟庚戌土　應 |
| 妻財丙子水  | ▅▅　▅▅　兄弟己未土 |▅▅　▅▅　子孫庚申金　 |
|  | 	▅▅▅▅▅　子孫己酉金　世 | ▅▅▅▅▅　父母庚午火　 |
|   | ▅▅　▅▅　兄弟丁丑土　 | ▅▅　▅▅　兄弟丁丑土　世 |
|   | ▅▅▅▅▅　官鬼丁卯木　 | ▅▅▅▅▅　官鬼丁卯木 |
|   | ▅▅▅▅▅　父母丁巳火　應 | ▅▅▅▅▅　父母丁巳火 |


鬼為亡人，子為後嗣，財為產業，父為棺槨。占墳喜官鬼旺靜，今有氣而動，非吉也。旁爻火父，衰而又空，是墳決在古塚之畔，坐下無穴，地氣不蔭。寅屬虎，棺中非有白蟻，必貓狸入塜。本宮子孫，被寅動一衝，又扶丑土下，金墓於丑，子孫入墓，主損少丁。本宮水財雖旺，但嫌伏於兄劫之下。葬此地後，必退財，旁爻子孫臨世自刑，有過房子孫，及贅婿之屬，俱不利。然此卻非絕地，蓋本宮中金子孫，伏丑土下受生，但不旺人丁與財祿耳。亡人不安，子孫貧乏而不絕也。此伏藏卦，故取本官伏神斷之。

### 英宗北狩筮例
明正統己巳，英宗既北狩，命全寅筮之，得乾之巽。
| 伏神  | 本卦 乾宮：乾為天（六沖）   | 之卦 巽宮：巽為風（六沖）    |
| ---------| ----------------- | --------------------------------- |
|   | ▅▅▅▅▅　父母壬戌土　世 | ▅▅▅▅▅　妻財辛卯木　世 |
|   | ▅▅▅▅▅　兄弟壬申金 | ▅▅▅▅▅　官鬼辛巳火　 |
|  | 	▅▅▅▅▅　官鬼壬午火　　○→ | ▅▅　▅▅　父母辛未土　 |
|   | ▅▅▅▅▅　父母甲辰土　應 | ▅▅▅▅▅　兄弟辛酉金　應 |
|   | ▅▅▅▅▅　妻財甲寅木　 | ▅▅▅▅▅　子孫辛亥水　 |
|   | ▅▅▅▅▅　子孫甲子水　　○→　| ▅▅　▅▅　父母辛丑土 |

寅曰，乾若象龍，變化之物也，初四之應，龍潛躍必以秋，應以庚午，浹歲而更。庚者，更也。庚午中秋，車駕其旋乎。還則必幽，弗用故也。或躍應焉，或之者，疑之也。後七八年，必複闢，午火正丁壬合也。歲丁丑，月壬寅，日壬子，其合乎。歲更九躍則必飛，九者究也，乾之用也。南面，子衝午也，必正南面，故大吉也。後英宗南旋及錮南內，最後奪門複闢，年月日悉符其占。

### 宋太祖即位筮例
庚申年戊子月甲子日，宋太祖即位，召陳搏問享國長短，得離之明夷。
| 伏神  | 本卦	離宮：離為火（六衝）　   | 之卦 坎宮：地火明夷（游魂）    |
| ---------| ----------------- | --------------------------------- |
|   | ▅▅▅▅▅　父母壬戌土　世 | ▅▅　▅▅　妻財癸酉金　 |
|   | ▅▅　▅▅　子孫己未土 | ▅▅　▅▅　官鬼癸亥水　 |
|  | 	▅▅▅▅▅　妻財己酉金　　○→| ▅▅　▅▅　子孫癸丑土　世　 |
|   | ▅▅▅▅▅　官鬼己亥水　應　 | ▅▅▅▅▅　官鬼己亥水　 |
|   | ▅▅　▅▅　子孫己丑土　　　 | ▅▅　▅▅　子孫己丑土　 |
|   | ▅▅▅▅▅　父母己卯木　　　　| ▅▅▅▅▅　父母己卯木　應 |

搏曰，陛下得國中原，而逢南方，火盛 之卦，非吉也。太祖曰，朕壽幾何。丙子年庚子月子日，陛下終於火日之下。離為火日，陛下之子孫盡矣。太祖諱靈。太祖曰，孰敢為之，搏指離九三及明夷之九三曰，此人為之。其人在西北，陛下之親也。太祖又問後複若有。搏曰，後一百九歲，南方有妖氣入中國，中國用之，天下自此多事矣。太祖又問宋之子孫。搏曰甲午之歲，有金字者出，己酉金為妻財，子孫生之，其禍滋甚。又六年而通於中國，又六年丙午騰蛇。宋其危乎，有二君者，實受其禍，宋火德也。火德猶盛，宋之子孫，當有興於東北，終於東南，有近君者，實竊其位。明夷之六四曰，獲明夷之心，於出門庭，東北之位也。出涕沱若，興複之志也，近君者雖竊其位，火德也。丁巳歲其危乎。太祖又問中原可複得乎。曰，陛下得國之初，而卜得東南旺卦，亦終而巳矣。歲在癸巳，滅我者其衰乎。甲午宋當複興，有賢人扶之，則可複占。如非其人，雖能複之，亦旋失之。歲在庚申，宋之祚其衰矣。自辛酉至庚申，已三百年，過此以往，未之或知也。

